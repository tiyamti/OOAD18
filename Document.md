

# 1.1-1 هدف
هدف از این پروژه، طراحی و پیاده‌سازی یک سیستم نرم‌افزاری برای مدیریت حمل و تحویل بار و بسته به طور خاص در ایران است. این سیستم با هدف هوشمندسازی روال‌های سنتی موجود در سامانه‌های فعلی و ارائه خدمات حمل و نقل سریع، آسان و مقرون به صرفه برای مشتریان طراحی شده است.

### به طور خاص، این سیستم به دنبال دستیابی به اهداف زیر است:

#### - افزایش کارایی و سرعت فرآیند حمل‌و‌تحویل‌بار و بسته:
  با استفاده از روش‌های نوین حمل و نقل و بهینه‌سازی مسیرها، زمان ارسال مرسولات به طور قابل توجهی کاهش خواهد یافت.
#### - کاهش هزینه‌های حمل و نقل:
با ارائه روش‌های حمل متنوع و انتخاب بهترین گزینه برای هر مرسوله، هزینه‌های حمل و نقل برای مشتریان به حداقل خواهد رسید.
#### - افزایش شفافیت و ردیابی لحظه‎ای وضعیت مرسولات:
مشتریان می‌توانند در هر لحظه از وضعیت مرسوله خود اطلاع داشته باشند و مسیر آن را به طور آنلاین ردیابی کنند.
#### - ایجاد فرصت‌های شغلی جدید:
سیستم حمل و نقل عمومی این سامانه، فرصت‌های شغلی جدیدی برای افراد جویای کار، به خصوص دانشجویان،کارمندان و زنان خانه‌دار ایجاد خواهد کرد.

این سیستم برای طیف گسترده‌ای از مشتریان، از جمله افراد حقیقی، شرکت‌ها و فروشگاه‌های آنلاین قابل استفاده خواهد بود. 
